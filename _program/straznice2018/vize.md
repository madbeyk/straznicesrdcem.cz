---
title: Vize
uid: vize
campaignCategoryUid: straznice2018 
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant: richard.macku
perex: >
    Doba se mění a to, co fungovalo před 10 lety,  dnes fungovat nemusí. Proto se nebudeme bát hledat i ne tradiční řešení. Víme, že přehlížením se problémy nevyřeší, a proto kromě konkrétních věcí bude důležitá i diskuze s veřejností o budoucnosti pro město klíčových organizací. Váš názor nás totiž zajímá. Snaha naslouchat není znakem bezradnosti, prostě si jen uvědomujeme, že zásadní věci jsou na déle, než pár volebních období.
order: 12
---

### Představte si, že Strážnice bude dobrým hospodářem s moderním myšlením a jasnou vizí.

Doba se mění a to, co fungovalo před 10 lety,  dnes fungovat nemusí. Proto se nebudeme bát hledat i ne tradiční řešení. Víme, že přehlížením se problémy nevyřeší, a proto kromě konkrétních věcí bude důležitá i diskuze s veřejností o budoucnosti pro město klíčových organizací. Váš názor nás totiž zajímá. Snaha naslouchat není znakem bezradnosti, prostě si jen uvědomujeme, že zásadní věci jsou na déle, než pár volebních období.

Proto budeme pořádat veřejné debaty o vizi:

* Technických služeb města  - musí vzniknout jasný konsenzus, jak mají Technické služby fungovat. Mají být jen servisní organizací pro nejnutnější opravy v rámci chodu města, nebo městem zřízeným s.r.o. s širokou nabídkou služeb pro veřejnost?
* Kulturního domu - jak zajistit co nejbohatší kulturní nabídku a další služby pro veřejnost. Máme, stejně jako například ve Veselí nad Moravou, udělat z KD na městu nezávislou instituci s možností vícezdrojového financování, nebo ji dále držet jako příspěvkovou organizaci zcela řízenou vedením města?
* Domu dětí a mládeže  - ten sice není momentálně zřizován městem, ale existuje možnost jej pod město převést. Tento model funguje v několika městech JmK a vedení těchto měst si jej pochvaluje. Chceme to i ve Strážnici?
